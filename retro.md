Start, stop, continue, more of, less of wheel metodissa piirretään pyörä, joka jaetaan viiteen eri kategoriaan. Retron pitäjä kysyy sen jälkeen tiimiltä, mitä asioita he haluavat aloittaa, lopettaa, jatkaa, lisätä tai vähentää. Kun asioita lisätään pyörään, keskustellaan niistä myös saman tien. Metodi on nopea tapa käydä läpi retron asiat tiimin kanssa. Suuremman ryhmän kanssa ryhmän voi jakaa pienempiin osiin, niin että ryhmät pohtivat aina tiettyä rajatumpaa osaa sprintistä. Ryhmät lukevat tämän jälkeen kaikkien ryhmien pyörät, jonka jälkeen niistä keskustellaan yhteisesti.

Glad, sad, mad metodi on hieman perusteellisempi ja enemmän prosessinomainen tapa. Siinä ensin jokainen tiimin jäsen pohtii ja kirjoittaa ylös asioita viime sprinttiin liittyen. Tämän jälkeen jokainen esittelee lyhyesti omat korttinsa, eikä keskustelua vielä käydä. Esittelyn jälkeen kortit luokitellaan glad, sad, mad kategorioihin, jonka jälkeen ryhmät jäsenet saavat äänestää kortteja, joita toivovat keskusteluun. Korteista keskustellaan pistejärjestyksessä, kunnes aika on täynnä tai kaikki kortit on käyty läpi. Aika on usein rajoitettu yhteen tuntiin.
